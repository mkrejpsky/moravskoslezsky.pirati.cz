---
layout: post
category: CLANKY
title: 'Jan Rejman: Podnikatelé a živnostníci často ani neví, na jaké kompenzace mají nárok, stát selhává v informovanosti'
date: 2021-02-19
author: Jana Ožanová
image: posts/jan-rejman.jpg
tags:
  - Jan-Rejman
  - Koronavirus
---

Ostrava, 19. února 2021 – **O jakou podporu mohu žádat? Mám nárok na více forem podpory? Najdu někde přehledné informace na jednom místě? Co všechno musím dokládat k žádosti a jak ji správně vyplnit? S takovými a podobnými otázkami se na Piráta Jana Rejmana obrací živnostníci a podnikatelé z jeho okolí. Honza pracuje ve veřejné správě a dlouhodobě prosazuje zavedení moderních řešení a zjednodušení komunikace mezi občanem a úřadem. V covidové době se začal věnovat problematice kompenzací v oblasti drobného podnikání a s trochou nadsázky by se dalo říct, že by si mohl otevřít poradnu.**

<hr />

Samotný proces vyřízení žádosti není nijak zvlášť náročný, lidé ale často neví, kde mají hledat potřebné informace, nebo se v jejich množství ztrácejí. 

>„Jedna žádost se dá vyřídit během 15 minut, problémem jsou ale nepřehledné informace ze strany státu, chybí jednotná informační platforma, která by byla pro uživatele srozumitelná. Některé informace najdete stránkách MPSV, další na MPO, formuláře pro podání žádosti na stránkách Ministerstva financí,“ 

vysvětluje Jan Rejman, který zpracovával mnoho dotačních titulů pro neziskový i podnikatelský sektor a v minulosti také sám podnikal.

Kromě toho, že jsou informace roztříštěné, řada podnikatelů neví, že vůbec na některé kompenzace má nárok, nebo že se dají navzájem kombinovat. Na problém naráží také při registraci elektronické identity nezbytné pro podání žádosti. Na Jana Rejmana se obracejí lidé z různých oborů i s různou formou podnikání, má tak nastudovanou komplexní problematiku a podmínky poskytování kompenzačních bonusů. Díky tomu narazil u některých kompenzačních programů i na řadu kuriozních a překvapivých informací.

>„Věděli jste například, že program s názvem Covid Gastro není určen jen pro gastronomické provozy? V jeho podmínkách najdete dlouhý výčet mnoha oblastí podnikání od malooobchodního prodeje přes sportovní a vzdělávací aktivity až třeba po stříhání psů a koček. Nemůžu se zbavit dojmu, že má vláda zájem na tom, aby o podporu žádalo co nejméně žadatelů. Podobných ‚špeků‘ jsem našel při studiu podmínek pro čerpání bonusových programů několik,“ 

uvádí Jan Rejman.

Konzultace poskytuje jak telefonicky a elektronicky, tak osobně, lidem radí také prostřednictvím místní facebookové skupiny. Jeho aktivita daleko přesahuje  hranice Frenštátu pod Radhoštěm, kde působí, kontaktují ho podnikatelé z Rožnova pod Radhoštěm, Kopřivnice i Nového Jičína. 

>„Dne 22. 1.  jsem na facebookové skupině [Starosti a radosti občanů Frenštátu pod Radhoštěm](https://www.facebook.com/groups/1966044257006984/permalink/2851220605156007/) přidal příspěvek, kterým jsem nabídl bezplatnou pomoc v rámci covid dotací pro kohokoliv, kdo se ozve. Během prvních 10 dní se na mě obrátilo více než 150 tazatelů s různými dotazy. Některým stačilo poradit s registrací elektronického identifikačního prostředku, některým jsem žádost celou zpracoval a někteří netušili, že mají nárok na více podpor. Někteří podnikatelé díky mým informacím a pomoci dosáhli i na statisícové částky. Věřím, že pokud by v každé obci nebo městě byla jedna osoba, která by poskytovala podnikatelům obdobnou podporu, tak by bylo žadatelů mnohem více a byl tak snížen ekonomický dopad na místně příslušný podnikatelský sektor,“ 

dodává Jan Rejman.

Nejdůležitejší informace ke kompenzačním dotačním programům a odpovědi na nejčastěji kladené otázky najdete [zde (pdf, 998 KB)]({{'kompenzace-faq.pdf' | prepend: '/assets/pdf/' | relative_url}}). 

---

Úvodní obrázek zdroj: David Šrubař \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -