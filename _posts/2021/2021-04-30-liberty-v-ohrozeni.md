---
layout: post
category: CLANKY
title: 'Situace v Liberty Ostrava je závažná, musíme zabránit vytunelování ocelářského kolosu'
date: 2021-04-30
author: Jana Ožanová
image: posts/liberty.jpg
tags:
  - Liberty 
  - Ivan-Bartoš
  - Vít-Rakušan
  - Lukáš-Černohorský
---
Ostrava, 30. dubna 2021 – **Ostravská huť Liberty je v ohrožení, Piráti a Starostové varují před vytunelováním podniku. V souvislosti s prodejem emisních povolenek, které hutní společnost Liberty Ostrava prodala sesterské rumunské společnosti Liberty Galati v noci z 29. na 30. dubna, apelujeme na vládu, aby zabránila vyvedení  prostředků mimo ČR a prověřila, jak vedení naložilo s dvoumiliardovým úvěrem, který do Ostravy nikdy nedoputoval.**

<hr />

V důsledku konce těžby v OKD a ekonomických dopadů pandemie Covid-19 by náhlý konec ostravské ocelárny Liberty mohl pro Moravskoslezský kraj znamenat skokový nárůst nezaměstnanosti. Piráti a Starostové považují situaci na Ostravsku za velmi závažnou, proto předsedové obou stran Vít Rakušan a Ivan Bartoš navštíví osobně co nejdříve ostravskou huť, kde se setkají také se zástupci odborů.

Podle vedení společnosti Liberty bude zisk z emisních povolenek použit zčásti na vyplacení mimořádného bonusu zaměstnancům při příležitosti 70. výročí podniku a zčásti na budoucí investiční projekty. 

>„Podle našich informací má ale v současné době společnost Liberty dostatek finančních prostředků (bez ohledu na prodej emisních povolenek) na pokrytí těchto mimořádných bonusů. Toto zdůvodnění je tedy evidentně liché, zisk z povolenek má jít na modernizaci podniku,“ 

komentuje dění v ostravské huti krajský lídr do sněmovních voleb Lukáš Černohorský.


---

Úvodní obrázek zdroj: Lukáš Černohorský \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -

