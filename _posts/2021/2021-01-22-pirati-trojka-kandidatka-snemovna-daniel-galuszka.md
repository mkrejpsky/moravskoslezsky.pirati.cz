---
layout: post
category: CLANKY
title: 'Trojkou pirátské kandidátky do Sněmovny bude Daniel Galuszka z Bohumína'
date: 2021-01-22
author: Jana Ožanová
image: posts/daniel-galuszka.jpg
tags:
  - Ostrava
  - Bohumín
  - Moravskoslezský-kraj
  - Sněmovna
  - Volby
  - Daniel-Galuszka
---

Ostrava, 22. ledna 2021 – **Ze třetího místa krajské kandidátky se o poslanecký mandát bude ucházet bohumínský zastupitel Daniel Galuszka. Rozhodla o tom ve včerejší internetové volbě členská základna Pirátů v Moravskoslezském kraji. Bude tak krýt záda ostřílené dvojici poslanců Lukáši Černohorskému a Ondřeji Polanskému, kteří nedávno obhájili svou kandidaturu. Daniel Galuszka je opozičním zastupitelem v Bohumíně a již třetím rokem působí jako poslanecký asistent, prostředí sněmovny tedy důvěrně zná.**

<hr />

> „Česko má řadu zásadních problémů, které se mě osobně nebo mého okolí týkají. Těmi problémy jsou jednak dluhové pasti, jednak bující dezinformace a v neposlední řadě špatný systém represe v oblasti konopí. Řadě témat se jako asistent poslanců věnuji už teď. Rád bych je proto dotáhl a dal jim coby poslanec více prostoru, než kterého se jim dostává teď,“

vysvětluje svou motivaci pro kandidaturu do Sněmovny Daniel Galuszka.

Daniel vystudoval žurnalistiku a nějakou dobu v mediálním oboru i působil. S počátky jeho angažmá u Pirátů ale sílila i jeho potřeba po změnách ve společnosti a začal se tak více orientovat na konkrétní politickou práci z hlediska exekutivy a legislativy. Celorepublikově se podílel na koordinaci řady pirátských projektů a dobrovolnických aktivit.

> „Mám velkou chuť do práce a chci na půdu Sněmovny přivést nová témata 21. století. Konečně chci taky prosadit věci, na kterých jsme v opozici čtyři roky tvrdě dřeli, zatímco se nám všichni poslanci ANO, KSČM a SPD smáli do tváře,“

dodává Galuszka.

---

Úvodní obrázek zdroj: Šárka Altmanová \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
