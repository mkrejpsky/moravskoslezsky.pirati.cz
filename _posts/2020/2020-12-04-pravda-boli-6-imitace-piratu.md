---
layout: post
category: CLANKY
title: '#6 Pravda bolí: Imitace Pirátů provokují a straší na internetu'
date: 2020-12-04
authorId: daniel.galuszka
author: Daniel Galuszka
image: posts/hoax-tydne.jpg
tags:
  - Ostrava
  - Pravda-bolí
  - Dezinformace
  - Hoax
  - Daniel-Galuszka
---

Ostrava, 4. prosince 2020 – **Už v několika dílech seriálu _#Pravda bolí_ jsme si vysvětlovali, že emoce – a zvláště pak negativní emoce – prodávají. &bdquo;Vsadit na kartu hněvu&ldquo; se zkrátka vyplácí (doporučuji [část rozhovoru s hercem Lukášem Hejlíkem](https://youtu.be/rjxvg2MJH00?t=82 "YouTube – Lukáš Hejlík: Nebýt Pavlíny, tak na Masterchef nekouká přes milion lidí. Hip Hop Kemp býval šílený"), který popisuje podobné praktiky v showbyznysu). To pochopili i dezinformátoři z řad politické konkurence, kteří proti Pirátům vedou vylhanou hybridní kampaň.**

<hr />

Ta se projevuje zakládáním falešných účtů na sociálních sítí, které vycházejí ze stereotypních představ občanů o poškozované skupině – tedy v tomto případě o Pirátech. Falešného Piráta, nebo dezinformaci o Pirátech na Facebooku poznáte zejména díky záměrně provokativního příklonu k [LGBT komunitě](https://www.facebook.com/ceskobojuje/photos/2838746319703891 "Facebook: Česko patří nám - Pravdou proti neomarxismu na Facebooku"), k [Evropské unii a migrantům](https://www.facebook.com/ceskobojuje/photos/2545408549037671 "Facebook: Česko patří nám - Pravdou proti neomarxismu na Facebooku"), nebo ke [skupině Antifa](https://www.facebook.com/ceskobojuje/photos/2813694158875774 "Facebook: Česko patří nám - Pravdou proti neomarxismu na Facebooku"). Například pražský primátor Zdeněk Hřib (Piráti) si vysloužil plejádu dost nevybíravých nadávek, když po internetu začala kolovat informace, že chce [povinně začleňovat homosexuály do městských firem](https://www.facebook.com/ceskobojuje/photos/2809676932610830 "Facebook: Česko patří nám - Pravdou proti neomarxismu na Facebooku"). Jaká je realita? Zdeněk Hřib se ještě coby prostý kandidát do pražského zastupitelstva zúčastnil diskuze iniciativy [Jsme fér](https://www.jsmefer.cz/ "Jsme fér – Manželství pro všechny"), kde výslovně odmítl jakékoliv [kvóty na přijímání zaměstnanců dle sexuální orientace](https://www.facebook.com/jsmefer/videos/455626291613003/ "Facebook: Jsme fér - video") (čas 43:30). Citát, který mu tak autoři dezinformace vkládají do úst: _&bdquo;je nutná inkluze, tedy začlenění, homosexuálů v městských firmách. Vedení městských firem by to dostalo nařízeno&ldquo;_ z půlky pochází od [autora vystupujícího pod jménem &bdquo;urm&ldquo;](https://www.info.cz/volby/volby-2018-komunalni/plan-piratu-pro-prahu-inkluze-homosexualu-v-mestskych-firmach "INFO.cz – Plán Pirátů pro Prahu: Inkluze homosexuálů v městských firmách") na portálu info.cz (že jde vyloženě o kopii dle postupu ctrl+c a ctrl+v, dokazuje i zkopírování přebytečné čárky před slovem homosexuálů) a z půlky je vytrženo z celého téměř 5 minutového monologu na debatě.

V řetězových mailech a zejména mezi seniory se pak nadále šíří texty, jako je tento:

  <div style="padding-left:1em;"><p><span style="text-decoration: underline; color: green; font-weight: bold; font-style: italic">Sedni si, ať neupadneš. Prosím, rozesílat dál !!! </span></p>

  <div style="color: blue">
  <p>To není fake. Klikněte si na adresu dole.</p>

  <div style="font-weight: bold"><p>To se svět fakt zbláznil?  Taková výzva snad musí být napadena na samém začátku a je třeba   <i>j&nbsp;e&nbsp;d&nbsp;n&nbsp;a&nbsp;t</i>  !!! <br>
  Vážení voliči a příznivci antifašismu a Pirátské strany, po dlouhé době se naší organizaci podařilo spustit projekt  <u>"Uprchlíci vítejte"</u>. </p>

  <p>Tento projekt má za cíl seznámit české většinové antifašistické obyvatelstvo s kulturou nových afrických a asijských Evropanů. Projekt bude určen pro všechny uprchlíky, které se nám podaří z Afriky zachránit a kteří budou mít zájem naši zemi kulturně a nábožensky obohatit. Čeští obyvatelé mohou po kliknutí na stránku nabízet své volné pokoje a nemovitosti, které budou sloužit pro ubytování nových Evropanů. Kromě bydlení je nutno pro tyto osoby zajistit také stravování. (Po kliknutí na webovou stránku, klikněte na úvodní stránce na odkaz "NABÍZÍM BYDLENÍ" a postupujte dle instrukcí). V rámci zrovnoprávnění všech občanů je nutno, aby pokoj, který novému Evropanovi nabízíte nebyl menší než pokoj, který využíváte Vy. Budeme rádi, pokud o spolupráci budete mít zájem, případně náš projekt finančně podpoříte. Již máme několik uprchlíků, kteří by rádi využili společné bydlení s českými rodinami, takže určitě neváhejte se zapojit ! Více info na webových stránkách nebo napište do zpráv na: </p>

  <p><u><b>Česká pirátská strana. </b></u>S pozdravem Markéta, pirátská antifašistická aktivistka <a href="https://uprchlici-vitejte.cz" style="color: red">https://uprchlici-vitejte.cz</a></p>  

  <p>A když si uvědomíme kolik idiotů včera ve volbách volilo piráty, začíná to být opravdu nebezpečné.</p></div></div></div>

&hellip;

Text pochází z Facebooku a autorem je falešný, dnes již neexistující facebookový profil *Pirátka Markéta&nbsp;-&nbsp;Volím Piráty volím správně* (o existenci profilu svědčí stále [kolující fotomontáže na internetu](https://www.facebook.com/klub.reformy.cz/photos/3000625473322631 "Facebook: Reformy.cz"), které se dodnes hojně sdílí). Profil pravidelně publikoval provokativní příspěvky, které nemají s realitou nic společného. Dezinformace, že Piráti chystají projekt „Uprchlíci vítejte“, byla jen jednou z mnoha. Kdyby si čtenáři zkusili informaci ověřit alespoň na oficiální stránce Pirátů, zjistili by, že žádný takový projekt samozřejmě nenajdou. I když falešný profil údajné pirátky Markéty dnes už na síti nenajdete, [dezinformátoři se nevzdávají](https://www.facebook.com/Pir%C3%A1tsk%C3%A1-pravda-2061457867500041/photos/ "Facebook: Pirátská pravda") a dál pokračují v nemravném, nekorektním, dezinformačním boji proti Pirátské straně. Nevěřte trollům, kteří se vás snaží [obelhat a poškodit Piráty](https://www.pirati.cz/hoax/#marketa-volim-piraty "Pirati.cz: Nevěřte hoaxům a nenechte sebou manipulovat podvodníky!").

To by bylo protentokrát vše, přátelé. Jako obvykle mi dovolte, abych vám doporučil zajímavý vzdělávací materiál o dezinformacích. Tentokrát to bude [projekt youtubera Kovyho a Jednoho světa na školách](https://www.jsns.cz/lekce/226333-kovyho-medialni-ring "jsns.cz: Kovyho mediální ring") s názvem &bdquo;Kovyho mediální ring&ldquo;. Jde o pět šestiminutových videí k mediální gramotnosti, které jsou vhodné nejen pro studenty středních a základních škol.  

**Zahlédli jste na internetu něco, co vám přijde jako nesmysl, ale spousta vašich známých tomu věří? Zašlete nám prosím odkaz nebo celý příspěvek na mail [daniel.galuszka@pirati.cz](mailto:daniel.galuszka@pirati.cz) a my vám informaci ověříme, nebo ji zařadíme do dalšího dílu našeho seriálu _#PravdaBolí_.**

---

Úvodní obrázek zdroj: Aleksandr Davydov ([fizkes](https://www.shutterstock.com/cs/g/fizkes "fizkes")), ID stock fotografie bez autorských poplatků: 1196195281, [ze Shutterstock](https://www.shutterstock.com/cs/image-photo/confused-millennial-man-sitting-alone-on-1196195281) - modifikace: Jana Ožanová /Piráti/.

- - -
