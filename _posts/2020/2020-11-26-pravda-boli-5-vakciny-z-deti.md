---
layout: post
category: CLANKY
title: '#5 Pravda bolí: Vyrábí se vakcíny z potracených dětí?'
date: 2020-11-26
authorId: daniel.galuszka
author: Daniel Galuszka
image: posts/hoax-tydne.jpg
tags:
  - Ostrava
  - Pravda-bolí
  - Dezinformace
  - Hoax
  - Daniel-Galuszka
---

Ostrava, 26. listopadu 2020 – **V [minulém díle](https://moravskoslezsky.pirati.cz/aktuality/pravda-boli-4-vakciny.html "#4 Pravda bolí: Vakcíny – účinné, ale nepopulární řešení") jsem avizoval, že se budu do budoucna v pravidelném seriálu _#PravdaBolí_ věnovat i dezinformacím, které jste nám zaslali vy, čtenáři. A sliby plním. Dneska se společně podíváme na dezinformaci, která koluje zejména mezi konzervativními katolíky na jejich sociální síti s názvem [gloria.tv](https://gloria.tv) – jedná se o fámu, že se bude povinná vakcína proti COVID-19 vyrábět z potracených dětí.**

<hr />

Zní to neuvěřitelně, že? Přitom toto téma opanuje celé stovky [příspěvků](https://gloria.tv/post/nrrNEoF9Jv4X4KPYkMVdWQDuZ "Video: Biskup Schneider – Možné povinné očkovanie vakcínami z potratených detí bude začiatkom Apokalypsy"), na ně navazujících [článků](https://www.svetlosveta.sk/dianie/vakciny-z-potratenych-deti/ "Svetlo Sveta – Biskup Schneider: Vakcíny proti korone z potratených detí musí každý kresťan odmietnuť aj za cenu mučeníctva") a [videí](https://gloria.tv/post/3ShgRgEyBDtN4HWq3MSHbbG2C "Video") (upozorňuji, že zejména video je pouze pro silnější povahy). Jaký to má základ? Kde je původ? Co konkrétně se šíří? A jaká je pravda? Pojďme od začátku.

Veškeré tyto bludy se ve svém počátku odkazují na slova jistého biskupa Athanasia Schneidera, který měl [údajně pronést větu:](http://alianciazanedelu.sk/archiv/7384 "Aliancia za nedeľu – Video: Biskup Schneider – Možné povinné očkovanie vakcínami z potratených detí bude začiatkom Apokalypsy") *„Možná se mýlím, ale mám takové tušení, že tato situace s Covidem nebyla vytvořená jen za účelem zavedení nové diktatury, a kontroly nad populací, ale i jako určitý způsob celosvětově legalizovat potraty – zabíjení nenarozených dětí – takže celý svět bude na něm kolaborovat tím, že bude používat vakcíny vyrobené z částí těl potracených dětí.“* Záznam, kde by biskup tato slova pronesl, však nelze dohledat. Nicméně tvrzení je velice překroucené, čímž vzniká klasická dezinformace podle receptu „díl pravdy, díl nepravdy, díl sugesce = skandál, jehož odhalení vám má otevřít oči.“ Začněme s tím dílkem pravdy.

Ano, v 60. a 70. letech minulého století lékaři [opravdu vyextrahovali](https://www.vakciny.net/bunecne_linie_vakciny "Vakciny.net: Buněčné linie pro přípravu vakcín") primární fetální (plodové) buňky z embryí. Je ale nutno podotknout, že tato embrya nebyla potracena z důvodu výzkumu jakýchkoliv vakcín. Tady končí veškerý pravdivý základ diskutovaného bludu. Co totiž autoři dezinformací záměrně zamlčují je fakt, že fetální buňky se [pasážují](https://www.wikiskripta.eu/w/In_vitro_-_bun%C4%9B%C4%8Dn%C3%A9_a_tk%C3%A1%C5%88ov%C3%A9_kultury "WikiSkripta: In vitro - buněčné a tkáňové kultury"), což znamená, že je vědci pěstují a množí do tzv. buněčných linií. Teprve tyto buněčné linie slouží pro přípravu vakcín, na jejichž výrobu tedy není zapotřebí získávat nové buňky z dalších mrtvých plodů, jak se snaží dezinformátoři sugestivně naznačit.

Druhá část nesmyslu, který okolo vakcín proti COVID-19 koluje, je, že bude toto očkování povinné. Přitom samo Ministerstvo zdravotnictví ČR uvedlo ve své [důvodové zprávě](https://apps.odok.cz/attachment/-/down/KORNBVBEYEEE "Důvodová zpráva (*.DOCX)"), že „Cílem právní úpravy je zahrnutí dobrovolného očkování a očkovací látky proti onemocnění covid-19 mezi hrazené, respektive poskytované na náhrady státu,“ (celý vládní materiál naleznete [zde](https://apps.odok.cz/veklep-detail?pid=ALBSBV7JQPPO "VeKLEP PID: ALBSBV7JQPPO")). Je proto úplně nesmyslné podléhat přesvědčení, že nám někdo bude vnucovat vakcínu z mrtvých dětí, aby tím legalizoval potraty. Abych to tedy shrnul: Vakcíny se nevyrábějí z potracených dětí a vakcína proti COVID-19 nebude povinná.

To by bylo protentokrát vše, přátelé. Jako obvykle mi dovolte, abych vám doporučil zajímavý vzdělávací materiál o dezinformacích. Tentokrát to bude dvouhodinový dokument od Netflixu, který pojednává o analýze vašich osobních dat stažených z internetu ve prospěch politických stran s názvem „[Velký hack](https://www.csfd.cz/film/688510-velky-hack/prehled/ "ČSFD.cz: Velký hack (72%)")“.

**Zahlédli jste na internetu něco, co vám přijde jako nesmysl, ale spousta vašich známých tomu věří? Zašlete nám prosím odkaz nebo celý příspěvek na mail [daniel.galuszka@pirati.cz](mailto:daniel.galuszka@pirati.cz) a my vám informaci ověříme, nebo ji zařadíme do dalšího dílu našeho seriálu _#PravdaBolí_.**

---

Úvodní obrázek zdroj: Aleksandr Davydov ([fizkes](https://www.shutterstock.com/cs/g/fizkes "fizkes")), ID stock fotografie bez autorských poplatků: 1196195281, [ze Shutterstock](https://www.shutterstock.com/cs/image-photo/confused-millennial-man-sitting-alone-on-1196195281) - modifikace: Jana Ožanová /Piráti/.

- - -
