---
layout: post
category: CLANKY
title: 'Zastupitelstvo ve Frýdku-Místku podpořilo návrh Pirátů a odvolalo radního Jiřího Zaorala (ČSSD)'
date: 2020-12-16
author: Jana Ožanová
image: posts/zastupko-fm-12-20.jpg
tags:
  - Frýdek-Místek
  - Jakub-Tichý
---

Frýdek-Místek, 16. prosince 2020 – **Včerejší zasedání zastupitelstva města Frýdek-Místek přineslo řadu třaskavých témat a bouřlivou diskuzi. Nejdelší a poměrně vyostřená debata se překvapivě netočila kolem rozpočtu, ale kolem pirátského návrhu na odvolání Jiřího Zaorala z Rady města. Ten byl nakonec těsným výsledkem hlasování skutečně odvolán.**

<hr />

Asi málokdo by si před zasedáním vsadil na to, že nejdéle projednávaným bodem zastupitelstva bude „Report zastupitele Zastupitelstva města Frýdku-Místku.“ V něm předložil Pirát Jakub Tichý návrh na odvolání Jiřího Zaorala z Rady města kvůli jeho možného střetu zájmů při výkonu funkce radního.

Vycházel přitom ze zprávy předsedy finančního výboru Zdeňka Blechy (ANO). Informace obsažené v jeho reportu poukázaly na možný střet zájmu dotčeného radního. Ten působil dlouhodobě jako předseda dozorčí rady městské společnosti Technické služby (dále TS). Tato společnost utrácela stovky tisíc ročně za reklamu u společnosti SPORT - VOLEJBAL FRÝDEK-MÍSTEK, kde je Jiří Zaoral jednatelem. Jako člen Rady měl v působnosti valné hromady přímý vliv na vedení společnosti TS. Z diskuze také vyplynulo, že jako člen valné hromady navrhoval zvýšení platu předsedy společenstva TS. Jiří Zaoral je také stále členem kontrolního výboru zastupitelstva Frýdku-Místku. V neposlední řadě je také starostou Tělocvičná jednota Sokol Frýdek-Místek, která získala přes 1,5 milionu korun přímé neinvestiční dotace z rozpočtu města Frýdek-Místek.

>„Zpráva od pana Blechy pro nás byla vyloženě šokující. Jiří Zaoral ovládal úplně každý orgán, který o dotaci rozhodoval, kontroloval a nakonec dotaci přijímal. Nezbývalo nám tedy nic jiného, než podat návrh usnesení na jeho odvolání, které dnes taky po bouřlivé diskuzi prošlo,“ 

komentoval nečekané odvolání radního pirátský zastupitel a předkladatel návrhu Jakub Tichý.

Na volnou pozici radního byl následně zvolen jiný zastupitel z řad ČSSD, dlouholetý ředitel městské knihovny Tomáš Benedikt Zbranek.

---

Úvodní obrázek zdroj: [Leonard Varga]({{'leonard-varga' | prepend: '/lide/' | relative_url}}) /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
