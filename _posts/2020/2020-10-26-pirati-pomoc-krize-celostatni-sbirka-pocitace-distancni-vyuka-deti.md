---
layout: post
category: CLANKY
title: 'Piráti pomáhají v krizi a organizují celostátní sbírku počítačového vybavení pro distanční výuku dětí'
date: 2020-10-26
author: Mediální odbor
image: posts/ivan-kancelar.jpg
tags:
  - Ostrava
  - Vzdělávání
  - Koronavirus
  - Daniel-Galuszka
---

Ostrava, 26. října 2020 – **S druhou vlnou koronaviru přešly vzdělávací instituce na distanční výuku. Mnoho rodin však potřebným technickým vybavením nedisponuje. Krizový štáb Pirátů proto přišel s návrhem na založení celorepublikové sbírky stolních počítačů, notebooků a tabletů pro rodiny, které teď čelí problémům. Sbírky probíhají po celé České republice především v krajských pirátských centrech. Kampaň #SbirkaNotebooku poběží v našem kraji od 26. října do 10. listopadu.**

<hr />

> „Piráti si vytvořili krizový štáb, který stínuje vládu. Společně během koronavirové pandemie vytváříme vlastní návrhy pro boj s krizí. Vytvořili jsme tzv. [chytrý plán](https://budoucnostresimeted.cz/ "Budoucnost řešíme teď") a ve Sněmovně se nám podařilo prosadit [11 usnesení](https://www.pirati.cz/tiskove-zpravy/pirati-prosadili-jedenact-usneseni-k-reseni-koronakrize.html "Pirati.cz: Piráti spolu s opozicí prosadili jedenáct usnesení k řešení pandemické krize. O dalších návrzích se bude jednat odpoledne") k řešení pandemické krize,“

vysvětluje člen krizového štábu Pirátů, poslanec Lukáš Kolářík a dodává:

> „Nyní přicházíme s novým projektem, který by měl pomoci zvládnout distanční výuku rodinám bez technického vybavení. Bohužel nejsme ve vládě, abychom to mohli řešit systémově, a proto vznikla tato občanská iniciativa. Spousta domácností má dnes doma přebytečnou elektroniku, která už nemá využití a chytá prach. Proto věříme, že se nám sejde řada počítačů, kterým budeme moci najít nový domov.“

O samotné rozdělení vhodného vybavení se Piráti postarají ve spolupráci s organizacemi, které se problematice distanční výuky věnují. Na sběrných místech sbírají jak notebooky, tak stolní počítače, monitory, klávesnice, myši a webkamery. Veškeré přijaté vybavení bude následně ošetřeno dezinfekčními prostředky, aby se předešlo případnému přenosu koronaviru.

> „Určitá sběrná místa mají otevřeno v pevně stanovené hodiny, jinde je to o předchozí domluvě a tam, kde máme více zdrojů, budeme za dárci dokonce jezdit sami. Zapojilo se všech čtrnáct krajských sdružení Pirátů. Ve většině případů jsou to lidé, kteří se nějakou formou dobrovolnické pomoci zapojili už při první vlně koronaviru. Tehdy jsme šili roušky, chodili seniorům nakupovat, nebo lidem venčili psy, dnes zase pomáháme dětem na distanční výuce. Tato doba je složitá a každý z nás cítí, že si musíme vzájemně pomáhat.“

říká koordinátor projektu Daniel Galuszka.

Seznam sběrných míst kampaně **#SbirkaNotebooku**:

- [Moravskoslezský kraj](https://www.facebook.com/events/689069641740616/ "Facebook událost")
- [Praha](https://www.facebook.com/events/397949738006702/ "Facebook událost")
- [Středočeský kraj](https://www.facebook.com/events/770490720180636/ "Facebook událost")
- [Plzeňský kraj](https://www.facebook.com/events/397949738006702/ "Facebook událost")
- [Jihočeský kraj](https://www.facebook.com/events/708298129778967/ "Facebook událost")
- [Ústecký kraj](https://www.facebook.com/events/2787225478157817/ "Facebook událost")
- [Liberecký kraj](https://www.facebook.com/events/2787225478157817/ "Facebook událost")
- [Vysočina](https://www.facebook.com/events/717389635538939/ "Facebook událost")
- [Pardubický kraj](https://www.facebook.com/events/975396696297476/ "Facebook událost")
- [Karlovarský kraj](https://www.facebook.com/events/1157069901354022/ "Facebook událost")
- [Královéhradecký kraj](https://www.facebook.com/events/3339481952836749/ "Facebook událost")
- [Olomoucký kraj](https://www.facebook.com/events/349000022855042/ "Facebook událost")
- [Jihomoravský kraj](https://www.facebook.com/events/2792615074316890/ "Facebook událost")
- [Zlínský kraj](https://www.facebook.com/events/431614994475959/ "Facebook událost")

---

Úvodní obrázek zdroj: Aneta Heidlová /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -
