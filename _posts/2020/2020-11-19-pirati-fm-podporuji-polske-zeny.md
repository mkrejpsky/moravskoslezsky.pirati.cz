---
layout: post
category: CLANKY
title: 'Piráti ve Frýdku-Místku podporují polské ženy'
date: 2020-11-19
author: Jana Ožanová
image: posts/polskezeny.jpg
tags:
  - Frýdek-Místek
  - Demokracie
  - Lidská-práva
  - Strajk-Kobiet
  - Michaela-Davidová
  - Zdeněk-Hřib
---

Ostrava, 19. listopadu 2020 – **Aktuální téma reprodukčních práv v Polsku se nás dotýká více, než bychom čekali. Frýdeckomístečtí Piráti se proto připojují k hlasům vyjadřujícím solidaritu s polskými ženami a menšinami, které bojují s tlakem Polské konzervativní vlády.**

<hr />

Potraty jsou z důvodu vážného poškození plodu protiústavní, rozhodl 22. října tohoto roku polský ústavní soud. V Polsku jsou už teď interrupce prakticky zakázané a s účinkem této úpravy potratového zákona nebude oprávněný ani nejčastější důvod i k tomu málu zákroků, které dnes u našich sousedů legálně probíhají.

Výrok ústavního soudu, který je složený převážně ze soudců nominovaných polskou vládní stranou Právo a spravedlnost, je výsledkem dlouhodobého tlaku konzervativních a církevních zájmových skupin v Polsku a [také to za poslední léta není ani pokus první](https://denikreferendum.cz/clanek/31099-kaczynskeho-hlavni-starost-v-dobe-koronaviru-pritvrdit-protipotratovy-zakon "Deník Referendum: Kaczyńského hlavní starost v době koronaviru: přitvrdit protipotratový zákon"). Obdobné zásahy do občanských práv nemají ve skutečnosti s ochranou zdraví nebo života nic společného a ženské tělo se v tomto případě stává rukojmím vládní snahy o větší a větší kontrolu nad soukromými životy Polek a Poláků.

Snahy o další omezení přístupu k potratům vyvolaly v Polsku i přes koronavirovou krizi rozsáhlé protesty. Do ulic vyšly ženy i muži mobilizovaní kampaní organizace Celostátní stávka žen. Situace také vyvolala vlny solidarity ve světě i v Česku. Za Polské ženy [se postavila Rada Evropy pro lidská práva](https://www.irozhlas.cz/zpravy-svet/smutny-den-pro-zenska-prava-polsky-ustavni-soud-pritvrdil-zakaz-interrupci_2010221659_cen "iROZHLAS: ‚Smutný den pro ženská práva.‘ Polský ústavní soud přitvrdil zákaz interrupcí") i mnozí [evropští politici](https://plus.rozhlas.cz/svedska-europoslankyne-vyzyva-k-podpore-polske-iniciativy-za-pravo-na-interrupci-7168931 "Český Rozhlas Plus: Švédská europoslankyně vyzývá k podpoře polské iniciativy za právo na interrupci") a nevládní organizace. Podporu Polkám vyjádřil i [pražský Pirátský primátor Zdeněk Hřib](https://www.seznamzpravy.cz/clanek/nedejte-se-hrib-podporil-boj-polskych-zen-za-pravo-na-interrupci-127691 "Seznam Zprávy: „Nedejte se!“ Hřib podpořil boj polských žen za právo na interrupci").

> „Podpořit polské ženy v jejich svobodné volbě bychom chtěli i my ve Frýdku-Místku. V prvé řadě proto, že máme v Polsku přátele, se kterými soucítíme a také proto, že si velmi dobře uvědomujeme, jak blízko to na hranice s Polskem je,“

říká Michaela Davidová, která se u frýdeckomísteckých Pirátů tématu věnuje, a dodává, že kroků směrem k omezování lidských svobod v zemích Visegrádské čtyřky přibývá a my si nesmíme myslet, že se nás to netýká.

Právě v oblasti omezování reprodukčních práv už v česku působí lobbistické [Hnutí pro život, které Polskou cestu vítá](https://plus.rozhlas.cz/polsky-zakaz-potratu-je-vychovny-lide-si-davaji-pozor-kdyz-vi-ze-nemohou-vzit-8355281 "Český Rozhlas Plus: Polský zákaz potratů je výchovný, lidé si dávají pozor, když ví, že to nemohou vzít zpět, tvrdí Rybová z Pro život"). Známější je spíše jeho projekt _Nesoudíme, pomáháme_, který ač není licencovanou poradenskou službou, radí ženám, jak najít východisko z náročné životní situace. A tím východiskem je samozřejmě porod. Městem podporujícím tento projekt je od 5. října také Frýdek-Místek. [Podle náměstka Marcela Sikory tato služba doplňuje mozaiku sociálních služeb ve městě](https://www.frydekmistek.cz/cz/o-meste/06102948-jsme-mestem-podporujicim-projekt-nesoudime-pomahame.html "Frýdek-Místek – Aktuality: Jsme městem podporujícím projekt „Nesoudíme. Pomáháme“").

> „Dle registru se v případě Hnutí pro život o sociální službu nejedná! Ve Frýdku-Místku už je [ONŽ – pomoc a poradenství pro ženy a dívky](https://www.poradnaprozeny.eu/o-nas "ONŽ – pomoc a poradenství pro ženy a dívky, z.s."), které ženám odborné sociální poradenství nabízí,“

říká odbornice na sociální věci Veronika Madejová a dodává, že nepředpokládá, že bychom ve Frýdku-Místku něco dalšího tohoto typu potřebovali a že by se s takovou službou v komunitním plánu města počítalo.

Frýdeckomístečtí Piráti proto apelují na to, aby město v této spolupráci nepokračovalo a naopak zvážilo podporu organizací, které ohroženým polkám pomáhají. V Česku například po vzoru Ciocia Basia z Berlína nebo Ciocia Wienia působí skupina [Ciocia Czesia](https://www.facebook.com/pg/Ciocia-Czesia-103501431563833/about/ "Facebook: Ciocia Czesia").

---

Úvodní obrázek zdroj: Łódzkie Dziewuchy Dziewuchom \[[CC BY-SA 4.0](https://creativecommons.org/licenses/by-sa/4.0)\], [z Wikimedia Commons](https://commons.wikimedia.org/wiki/File:Protest_in_%C5%81%C3%B3d%C5%BA,_25th_October_2020_-_46_(cropped).jpg).

- - -
