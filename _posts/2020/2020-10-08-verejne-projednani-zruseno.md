---
layout: post
category: CLANKY
title: 'Veřejné projednání Územní energetické koncepce zrušeno. Bojí se kraj viru anebo veřejnosti?'
date: 2020-10-08
author: Václav Parchaňský
image: posts/teplarna-nh.jpg
tags:
  - Moravskoslezský-kraj
  - Energetika
  - Václav-Parchaňský
---

Ostrava, 8. října 2020 – **Před pár dny jsme informovali o návrhu Územní energetické koncepce kraje a souvisejícím veřejném projednání. Po zveřejnění našeho článku však krajský úřad projednání zrušil. Jsme proti tomu, aby špatná epidemiologická situace vedla k omezování zákonné participace občanů na klíčových strategických dokumentech.**

<hr/>

V nedávném článku na webu Pirátů jsme informovali o tom, že kraj připravuje novou energetickou koncepci, že se nám nezdá a máme k ní připomínky. Koncepce měla mít v rámci procesu hodnocení dopadů na životní prostředí 14. října veřejné projednání, kam jsme pozvali všechny zájemce o budoucnost energetiky v kraji. 7. října ale kraj oznámil zrušení veřejného projednání bez náhrady s tím, že je možné do 19. října poslat připomínky písemně. 

> „S takovým postupem nesouhlasíme, přece není možné omezovat zákonná participační práva veřejnosti s poukazem na epidemiologickou situaci. Kraj by měl projednání buď odložit anebo v souladu se svým image chytrého kraje najít způsob, jak jej konat online,“

říká člen krajského týmu pro životní prostředí Václav Parchaňský

> „Mimo to je třeba dodat, že návrh koncepce počítá se spalováním více než dvou set tisíc tun odpadu v kraji ročně, podporuje rozšíření spalovny nebezpečných odpadů a se spalováním uhlí počítá ještě v roce 2044. Takovou koncepci přece nelze bez veřejného projednání schválit. Navíc se domnívám, že zrušením jednou vyhlášeného veřejného projednání bez náhrady byl porušen zákon.“

dodává Václav Parchaňský.

[Oznámení o zrušení veřejného projednání]({{'energeticka-koncepce-zruseno.pdf' | prepend: '/assets/pdf/' | relative_url}})

---

Úvodní obrázek zdroj: Václav Parchaňský /Piráti/ \[[CC BY-NC-SA 4.0](https://creativecommons.org/licenses/by-nc-sa/4.0/deed.cs)\].

- - -

