---
layout: post
category: CLANKY
title: '#2 Pravda bolí: Kterak COVID-19 vyhání těhotné ženy na zimu a déšť'
date: 2020-11-05
authorId: daniel.galuszka
image: posts/shutterstock-1196195281.jpg
tags:
  - Ostrava
  - Pravda-bolí
  - Dezinformace
  - Hoax
  - Daniel-Galuszka
---

Ostrava, 5. listopadu 2020 – **V [předchozím článku](https://moravskoslezsky.pirati.cz/aktuality/pravda-boli-hoax-zhorsuje-pandemie.html "#1 Pravda bolí: Hoaxy, které zhoršují pandemickou situaci") série _#PravdaBolí_ jsme vám psali mimo jiné o tom, kterak je [vytrhávání fotek](https://www.e-bezpeci.cz/index.php/priklady/fotografie/1631-uprchlici-na-strese-vlaku-v-chebu "e-bazpeci.cz: Uprchlíci na střeše vlaku v Chebu") z časoprostorového kontextu jedním z nejčastějších nástrojů dezinformátorů. A přesně toto se stalo během uplynulého týdne. Nejen o tom je dnešní článek, který opět zdůrazňuje, jak moc je zapotřebí, aby měli lidé k internetu kritický odstup.**

<hr />

Dnešní (dez)informační svět funguje na jednoduchém principu. Není zapotřebí investovat do reklamy. Pokud chcete, aby se vaše sdělení šířilo rychleji než požár, musí obsahovat jednu důležitou ingrediencí: emoce. Platí tady jednoduchá rovnice. Čím více kontroverzní téma, tím více pozornosti. Pojďme si to ukázat na příkladu, který možná neunikl ani vaší pozornosti.

Českými sociálními sítěmi zahýbala koncem října [fotka těhotné ženy](https://www.facebook.com/photo.php?fbid=399178194444661&set=a.132273451135138&type=3&theater "Facebook"), která podstupuje vyšetření plodu venku na zimě a dešti. Jak už to tak bývá, nikdo si moc nelámal hlavu s tím, jak je toto možné, příspěvek ihned ožil vlastním životem a nasbíral přes 100 sdílení. Paradoxem je, že putoval například do skupiny s názvem „[Nie sme ovce](https://www.facebook.com/groups/390875688125063/ "Facebook")“ (která je mimochodem hoaxů a dezinformací plná). Lidé si i bez kontextu a dodatečných informací okamžitě utvořili názor. Padala slova jako „Sme otroci a budeme otrokmi naveky“, nebo „Sprosta je ta matka“ apod. A jaká je pravda? Ona anonymní těhotná žena se zakrytou tváří je ve skutečnosti známá česká biatlonistka [Veronika Vítková](https://cs.wikipedia.org/wiki/Veronika_V%C3%ADtkov%C3%A1 "Wikipedie: Veronika Vítková"), která vše [uvedla na pravou míru](https://www.facebook.com/veronikavitkovabiatlon/photos/a.403668133051960/3395833747168702/?type=3&theater/ "Facebook") na svém profilu. Ve stručnosti píše, že se ráno necítila dobře, tak se s lékařem domluvili na výtěru z krku. Jelikož nevěděli, zda je Vítková nakažená a v čekárně bylo plno jiných pacientek, dohodli se na její žádost, že „vyšetření“ proběhne nestandardně mimo vnitřní prostory.

Co myslíte? Omluvila se (bůh ví jestli reálná) [autorka](https://www.facebook.com/zuzana.steinerova.39 "Facebook") dezinformace za šíření poplašné zprávy? Asi už tušíte, že ne. Příspěvek samozřejmě dodnes visí na její zdi. Mimochodem profil, na kterém byl příspěvek původně vystaven s pobuřujícím textem, je plný dezinformačního obsahu. Ve vzduchu tedy visí otázka: Cui bono? V čí prospěch?

Závěrem mi dovolte, abych se s vámi podělil o tip na zajímavé dokumenty, které odhalují temná zákoutí dezinformací. První z nich je z produkce HBO, jmenuje se [Agenti chaosu](https://www.csfd.cz/film/909827-agenti-chaosu/prehled/ "ČSFD.cz: Agenti chaosu (73%)") a pojednává o ruském vlivu na americké volby v roce 2016. Druhý produkuje pro změnu Netflix, nese název [Sociální dilema](https://www.csfd.cz/film/812238-socialni-dilema/prehled/ "ČSFD.cz: Sociální dilema (76%)") a popisuje to, jak fungují sociální sítě typu Facebook, Instagram apod. Oba snímky jsou strhující a velice poučné. Doporučuji, abyste se na ně podívali ve společnosti svých nejbližších. A pokud vám přijdou stejně strhující jako nám, budeme rádi, pokud se o ně podělíte i se svým okolím.

**Zahlédli jste na internetu něco, co vám přijde jako nesmysl, ale spousta vašich známých tomu věří? Zašlete nám prosím odkaz nebo celý příspěvek na mail [daniel.galuszka@pirati.cz](mailto:daniel.galuszka@pirati.cz) a my vám informaci ověříme, nebo ji zařadíme do dalšího dílu našeho seriálu _#PravdaBolí_.**

---

Úvodní obrázek zdroj: Aleksandr Davydov ([fizkes](https://www.shutterstock.com/cs/g/fizkes "fizkes")), ID stock fotografie bez autorských poplatků: 1196195281, [ze Shutterstock](https://www.shutterstock.com/cs/image-photo/confused-millennial-man-sitting-alone-on-1196195281).

- - -
